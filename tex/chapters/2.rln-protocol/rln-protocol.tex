\chapter{Analisi del protocollo RLN}
\chaptermark{Analisi del protocollo RLN}
\label{chap:rln-protocol}

Nel presente capitolo, tratteremo la discussione del protocollo RLN (Rate Limiting Nullifier), che consente la
costruzione di regole di rate-limiting anti DoS e spam in ambiente anonimo utilizzando la tecnologia zk-SANRK. La prima proposta del protocollo è stata
sviluppata da Barry WhiteHat, un ricercatore attivo nel campo della blockchain e delle applicazioni Zero Knowledge, nel
seguente post: "Semaphore RLN, rate-limiting nullifier for spam prevention in anonymous p2p setting" \cite{semaphore-rln}. Attualmente, RLN
fa parte di (PSE) Privacy \& Scaling Explorations \cite{pse}, un team multidisciplinare sostenuto dalla Fondazione Ethereum, che
esplora nuove tecnologie Zero Knowledge e altre primitive crittografiche. Alcuni progetti di rilievo includono zk-kit \cite{zk-kit},
Interep \cite{interep} e Semaphore \cite{semaphore}. RLN è ancora un protocollo poco conosciuto, e non esistono ancora grosse implementazioni al di
fuori del contesto di ricerca. Il progetto in stato più avanzato è relativo a un lavoro portato avanti da Vac che sta
lavorando sull'implementazione del protocollo all'interno di Waku v2, la seconda versione di un protocollo di
comunicazione peer-to-peer privacy-preserving in ambiente decentralizzato.

Nelle prossime sezioni, verranno dettagliate le fasi del protocollo e le tecnologie utilizzate. Tuttavia, prima di
addentrarci, potrebbe essere utile fornire una descrizione generale e concisa del protocollo per comprendere meglio dove
e perché vengono impiegate le tecnologie che andremo a esaminare. Il protocollo RLN è suddiviso in tre fasi. Descriveremo brevemente le prime due, in quanto la terza diventa ovvia una volta compreso il funzionamento delle prime.

\textbf{Regitrazione}: Questa fase consente agli utenti di registrarsi al servizio che utilizza il protocollo RLN. In
particolare, agli utenti viene richiesto di generare una chiave privata che rappresenta il loro segreto. Le strategie
per la generazione della chiave possono variare a seconda del contesto applicativo e possono essere correlate alla
presenza o meno di una "stake". Una volta ottenuta la chiave privata, a questa viene applicata una funzione di hash per
generare un "identity commitment", ovvero un dato che può essere reso pubblico in quanto non consente di ricostruire la
chiave privata, ma che ne garantisce l'identificazione univoca. Durante questa fase, l'identity commitment generato
viene inviato al servizio, che lo inserisce in una particolare struttura dati chiamata albero di Merkle. In questo
albero, il sistema salva e mantiene tutti gli identity commitment degli utenti registrati. La registrazione rappresenta
una fase cruciale del protocollo, in quanto solo dopo di essa gli utenti saranno in grado di interagire con il sistema,
generando delle Zero Knowledge proof che attestino la loro appartenenza al servizio. Questa procedura è anche chiamata "proof
of membership". Al fine di limitare gli attacchi DoS o Sybil, la fase di registrazione sarà molto più efficace se
subordinata al rispetto di determinate specifiche, di difficile riproducibilità da parte degli utenti. Per questo, in
alcuni casi, è possibile legare la chiave privata a una stake.

\textbf{Interazione}: Questa fase rappresenta sia quella che consente l'interazione tra gli utenti registrati e il
sistema, sia quella che implementa la regola di rate limiting. La chiave privata dell'utente, prima che interagisca con
il sistema, viene suddivisa in $n$ parti in modo che ad ogni interazione l'utente riveli al sistema solo una porzione
della chiave. Il sistema non sarà in grado di ricostruire la chiave privata dell'utente dalle singole porzioni, a meno
che queste non raggiungano un numero $k$ stabilito dalla regola di rate limiting. In caso contrario, se il sistema
dispone di k parti della chiave, è in grado di ricavare l'identità dell'utente. Questo processo è attuabile grazie ad un
algoritmo basato sull'interpolazione di Lagrange, chiamato Shamir Secret Sharing (SSS).
\input{chapters/2.rln-protocol/sections/tools.tex}

Dopo aver visto le tecnologie utilizzate nel protocollo RLN, è possibile procedere con la descrizione delle sue fasi.
\begin{figure}[H]
    \centering
    \includegraphics[width=13cm]{./chapters/2.rln-protocol/images/5.rln_flow.png}
    \label{fig:rln_flow}
    \captionsetup{justification=centering}
    \caption{Diagramma funzionametno RLN, tratto da \cite{rln_doc}}
\end{figure}

\input{chapters/2.rln-protocol/sections/registration.tex}
\input{chapters/2.rln-protocol/sections/signalling.tex}
\input{chapters/2.rln-protocol/sections/slashing.tex}
